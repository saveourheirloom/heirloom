## Kültürümüze Minnet Projesi: Yadigar
Kültürel miras, geçmiş nesiller tarafından yaşatılan ve korunarak gelecek nesillere aktarılan evrensel değerlere sahip tarihi eserler veya varlıklardır. Bu varlıklar, ait oldukları topluluklara önemli ekonomik değer sağlayan turizm endüstrisinin bir ayağıdır. Ülkemizde ve dünyada çeşitli varlıklar, tanıtım eksikliği ve finansal sorunlar nedeniyle yok olma veya zarar görme tehlikeleriyle karşı karşıyadırlar. Teknolojik gelişmeler bunların korunması ve tanıtılmasında rol oynayabilir. Bu çalışma, blokzinciri tabanlı bir kültür varlıkları koruma sistemi (Yadigar) oluşturmayı amaçlamaktadır. Önerilen sistem merkeziyetsiz teknolojileri ve dağıtık dosya sistemlerini kullanır. Bu sistem, çeşitli kültürel varlıkların, son dönemlerde popülerliği artan NFT teknolojisi kullanılarak benzersiz dijital öğelere dönüştürülmesine ve koruma veya bakım haklarının destekçiler tarafından bağış yoluyla alınmasına olanak sağlar. Sistem bağışcılar, vakıflar ve kültürel varlıkları bir aracı olmadan buluşturmaktadır. Böylelikle, kültürel varlıklara sahip çıkma ve koruma eğilimlerinin iyileştirilmesi, toplumdaki kültürel miraslar konusundaki farkındalığın artırılması, bölgelerin turizme kazandırılması ve ortak hazinelerimizin gelecek nesillere aktarılması amaçlanmıştır. Geliştirilen akıllı sözleşmeler ile otonom bir yapı oluşturulmuştur. Yadigar prototipinin kaynak kodları açık kaynak olarak paylaşılmıştır. Bu projemiz; bu eserlerin günümüze kadar gelmesini sağlayan ilk müzecimiz Osman Hamdi Bey olmak üzere, kültürümüzü koruyarak bugünlere taşıyan sayısız müzeci, arkeolog, yazar, akademisyen, doğa sever ve vatansever insanlarımıza bir minnet projesi ve gelecek kuşaklara borcumuzdur. Gelecek çalışmalarda, artırılmış ve sanal gerçeklik teknolojileri üzerinde çalışılması ve bu projeyle entegre edilerek ülkemizdeki turizmin geliştirilmesinde kullanımı da hedeflenmektedir. 

## Fig 1. Yadigar Sistem Şeması
<img src="https://github.com/saveourheirlooms/heirloom/blob/master/schema.png" width="800" alt="Yadigar Sistem Şeması">

Proje geliştirme aşamasındadır.


